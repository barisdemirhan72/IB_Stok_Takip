İSKENDERUN BELEDİYESİ - STOK TAKİP UYGULAMASI
Uygulamayı açtığınızda stok bilgileri listelenir. Yeni ürün ekleyebilir, listeden ürün düzenleyebilir veya silebilirsiniz. 
"Alınan Ürünler" bölümünde başka birinin adına alınan kayıtları görebilir ve raporlayabilirsiniz. 
Yazdırma ile mevcut tabloyu çıktı alabilirsiniz.

Giriş:
Uygulamayı açtığınızda stoktaki ürünler ana ekranda listelenir. 
İlk açılışta gerekli veriler yüklendiyse uygulama normal çalışır; sonrasında yaptığınız tüm değişiklikler uygulama içinde saklanır.

Ana Ekran:
- Ürün listesi: Tüm ürünler tablo halinde görünür.
- Arama kutusu: Ürün adı veya kategori yazarak arama yapabilirsiniz; yazdıkça sonuçlar daralır.
- Hızlı butonlar: Yeni Ürün Ekle, Ürünler Listesi, Yazdır, Ürün Sil, Alınan Ürünler, Bilgi.

Hızlı İşlemler:
1) Yeni Ürün Ekle
- "Yeni Ürün Ekle"ye tıklayın. Ürün adı, kategori, birim ve miktar girin. Kaydet tuşuna basın; ürün listeye eklenir.

2) Ürün Düzenleme
- Tablo içinde düzenlemek istediğiniz ürüne çift tıklayın. Açılan pencerede bilgileri değiştirip kaydedin. Liste otomatik güncellenir.

3) Ürün Silme
- Silmek istediğiniz ürünü seçip "Ürün Sil" butonuna tıklayın.
- İki seçenek çıkar: "Sadece listeden sil" veya "Başkası adına al" (isim girmenizi ister). İşlemi onaylayın.
- Silme geri alınamayabilir; yanlışlıkla silmemeye dikkat edin.

4) Alınan Ürünler
- Başkası adına alınmış ürün kayıtlarını gösterir. Bu kayıtları silebilir, yazdırabilir veya rapor alabilirsiniz.

5) Yazdırma
- "Yazdır" ile ekrandaki tabloyu yazdırabilirsiniz. Çok geniş tablolar sayfaya sığdırılırken küçültülebilir; gerekiyorsa yazıcı ayarlarından yatay (landscape) seçin.

Sık Sorulan Sorular
- Uygulama açılmıyor/Veri görünmüyor: Uygulamayı kapatıp tekrar açın; devam ederse teknik ekibe bildirin.
- Yanlışlıkla sildim: "Sadece sil" seçeneğinde genelde geri alınmaz. Yedek varsa teknik ekipten geri yükleme isteyin.
- Yazdırma problemleri: Yazıcının bağlı/çalışır olduğundan emin olun; farklı yazıcı deneyin.

Önemli Notlar
- Silme işlemlerinde dikkatli olun; geri dönüş olmayabilir.
- Büyük değişikliklerden önce yedekleme varsa öncesinde teknik ekipten destek alın.

İletişim / Destek
Herhangi bir sorun veya acil destek için lütfen teknik ekibe başvurun.